---
title: "Domenii"
heading: "Domeniile FMI"
menu: main
weight: 100
---


{{< section `Care este diferența dintre specializările domeniului Matematică?` >}}

Domeniul Matematică se împarte în 3 specializări:

{{< imageRowRight "/img/math.svg">}}
### 1. Matematică pură: 
Absolvenții de **Matematică pură** sunt cei care se îndreaptă către învățământ de toate gradele și către cercetare, unde își vor aprofunda noțiunile pe care le vor căpăta de-a lungul anilor în facultate. Dacă ești pasionat de matematică, acest program cuprinde toate disciplinele de bază din  acest domeniu, oferind o bună aprofundare a noțiunilor teoretice și o bună pregătire pentru masterele de matematică pură și aplicată.

### 2. Matematici aplicate:
Absolvenții de **Matematici aplicate** sunt cei care urmează să lucreze ca matematicieni în mediul economic, în special analist de date, cercetare prospectivă sau Data Scientist (mai nou) în bănci, finanțe, asigurări, pensii sau piață. La acest program, se pune accentul pe metode matematice și statistice aplicate în industrie și în economie și pe software matematic folosit pentru implementarea acestor metode.
### 3. Matematică-Informatică:
Absolvenții de **Matematică-Informatică** sunt cei care au o pasiune atât pentru matematică, cât și pentru informatică, și își doresc să le studieze pe amândouă, într-un program comun, la un nivel care să le permită ulterior să se îndrepte în oricare dintre cele 2 direcții. În cadrul programului de Matematică-Informatică, se fac 2 ani din planul de învățământ de la Informatică, dar într-un mod mai gradual, care permite și celor care nu știau informatică deloc la intrarea în facultate să ajungă la un nivel suficient de bun și apoi, după primii trei ani de licență, să mai facă un an suplimentar de Informatică și să obțină și licența în Informatică.

{{< /imageRowRight >}}



{{< /section >}}


{{< section `Dacă mă duc la mate-info, pot să iau și licența de la info?` >}}

**Da**. După finalizarea cursurilor de licență în domeniul Matematică, vei fi nevoit să dai din nou admiterea la domeniul Informatică și, după ce ești admis, vei face doar anul 3 de la info pentru pentru a acoperi toată materia și pentru a-ți termina licența în Informatică.

{{< /section >}}


{{< section `Mă pot muta de la un domeniu la altul? De exemplu, de la CTI la Informatică?` >}}

**Nu**. Pentru a te transfera la alt domeniu, trebuie să dai din nou admiterea și să intri la domeniul respectiv. Mai târziu există posibilitatea de a echivala materii comune.

{{< /section >}}


{{< section `Care este diferența dintre domeniul Informatică și domeniul CTI?` >}}

{{< imageRowRight "/img/info.svg" >}}
**Domeniul Informatică:**  Programul de Informatică oferit de FMI reprezintă Computer Science în sensul propriu al definiției, cel puțin așa cum este dată de organismele americane ACM și IEEE. În cadrul programului de Informatică, încercăm să oferim o pregătire cât mai variată în domeniu și cât mai echilibrată între teorie și practică, în tot ceea ce înseamnă software. Spre deosebire de CTI, în general, ca programator, nu ai nevoie să știi în detaliu cum este construit calculatorul, ci doar cum funcționează, adică partea de la arhitectura unui sistem de calcul în sus, în cele mai multe cazuri, de la sistemul de operare în sus. 

Imensa majoritate a absolvenților de Informatică lucrează ca analiști-programatori, chiar dacă poziția pe care lucrează poate avea denumiri diferite în cadrul companiilor - programator, inginer software etc, e același profil de job. Ar putea să lucreze și ca profesori de informatică, dar numărul celor care rămân în învățământ este mult mai mic. 
{{< /imageRowRight >}}

{{< imageRowLeft "/img/cti2.svg">}}
**Domeniul Calculatoare și Tehnologia Informației:**
Specializarea Calculatoare și Tehnologia Informației, din cadrul domeniului CTI, este foarte similară cu ce se face la Calculatoare în Poli. Chiar dacă domeniul Information Technology, în accepțiunea ACM și IEEE despre care vorbeam mai sus, ar trebui să fie (mai) diferit de Computer Engineering, el a fost introdus, la noi în țară, ca o specializare de anul 4 a domeniului CTI și este foarte apropiat de specializarea Calculatoare, încadrându-se în ceea ce se numește Computer Engineering și fiind diferit de Informatică prin partea de hardware, care se adresează celor care vor să învețe cum se construiește un calculator. 

Facultatea de Matematică și Informatică oferă acest program în parteneriat cu Facultatea de Fizică (care acoperă toate cursurile de fizică, electronică și hardware) și cu Facultatea de Administrație și Afaceri (care acoperă cursurile de economie, fiind utile pentru cei interesați de modul în care funcționează o firmă în domeniu).

Absolvenții de la CTI pot lucra atât ca programatori, cât și ca administratori și proiectanți de rețele de calculatoare, de baze de date, ca analiști de sistem, ingineri de testare etc.
{{< /imageRowLeft >}}
{{< /section >}}


{{< section `Ce presupune domeniul Informatică ID?` >}}

Învățământul la distanță se caracterizează prin utilizarea resurselor electronice și activități de autoînvățare completate de ore la facultate care se vor ține săptămânal, în weekend. Astfel, ți se oferă posibilitatea de a parcurge toată materia de la învățământul cu frecvență și să îți obții licența în informatică, putând totodată să te concentrezi pe alte activități productive.

{{< /section >}}
