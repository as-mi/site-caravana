---
title: "De ce FMI?"
heading: "De ce FMI?"
menu: main
weight: 50
---


{{< section `De ce să aleg București în loc de alte orașe?` >}}
Diferențele nu sunt mari între facultățile din alte orașe. În mare parte, trebuie să te gândești în ce oraș ți-ai dori să locuiești și care sunt oportunitățile pe care ți le oferă. În București, de exemplu, fiind un oraș foarte mare, sunt multe companii și corporații care își au sediile deschise aici.
Totodată, aici poți găsi o comunitate mare de pasionați de tehnologie, multe meetup-uri, workshop-uri, conferințe sau poți chiar să găsești investitori pentru ideile tale. Pe lângă toate acestea, Bucureștiul este un oraș plin de viață, unde îți poți petrece timpul liber participând la concerte, vizitând atracțiile locale sau plimbându-te prin parcuri sau prin Centrul Vechi, facultatea noastră fiind plasată chiar la marginea
acestuia.
{{< /section >}}

{{< section `Ce oportunități am?` >}}
{{< imageRowRight "/img/4.svg">}}

#### Există multe programe de internship în timpul verii.

În aceste programe, vei fi angajat la o companie și vei învăța ce fac ei, pentru a te pregăti mai departe să intri pe piața muncii. Ofertele sunt prezente și specializate pentru toate domeniile noastre de licență și, la finalul unui asemenea program, există posibilitatea de a primi o ofertă de a rămâne angajat.
#### Există diferite workshop-uri la care vă puteți înscrie și să obțineți noi skill-uri. 

De exemplu, aveți posibilitatea de a particia la workshop-uri de Java, Python, Android Development, precum și la diferite training-uri pe partea de soft skills: public speaking, leadership și multe altele. Pe lângă toate acestea, puteți participa de-a lungul anilor la cursurile oferite de [Unibuc Robotics](https://www.facebook.com/unibuc.robotics/), printre care: 3D Modeling and Printing, Robotica, Internet of Things și altele.
{{< /imageRowRight >}}

După absolvire, puteți merge în cercetare, să predați în instituțiile de învățământ și să lucrați în domeniul privat, ca angajat la diferite companii pe posturi specifice domeniului de licență. Piața de Research &amp; Development este în plină
dezvoltare, astfel că multe companii românești și multinaționale și-au deschis sediu în București, unele dintre ele, cum ar fi Bitdefender sau Oracle, având parteneriate cu Facultatea de Matematică și Informatică.
{{< /section >}}

{{< section `Automatica de la Universitatea Politehnica București vs Facultatea de Matematică și Informatică` >}}

Ambele facultăți vă pot pregăti pentru o viitoare carieră, depinde foarte mult ce vă doriți. O să enumerăm [câteva diferențe](https://www.youtube.com/watch?v=HS_WAE6sJ0A) și o recomandare pe care noi o facem.

În primul rând, de la Facultatea de Automatică și Calculatoare sunteți mai mult îndreptați spre partea de **Computer Engineering**, pe când de la Informatică vă îndreptați spre **Computer Science**. Poate în momentul de față nu vă sunt clare aceste diferențe, dar e ok. Încercăm să le clarificăm în continuare.

{{< imageRowRight "/img/2.svg" >}}

La Automatică, pe lângă cursurile de matematică și de informatică, există și cursuri de fizică. Pe lângă partea de software, se face și hardware. Programul de studiu oferit de această facultate se împarte în două specializări: CTI și IS, IS fiind mai axat pe partea de hardware și embedded. Durata programului de studiu este de 4 ani. Domeniul CTI la ambele facultăți este asemănător. 

La domeniul Informatică, în schimb, axându-ne pe partea de software, reușim să aprofundăm mai mult în partea de Computer Science, studiind și anumite noțiuni teoretice de informatică, noțiuni care, mai târziu, vor putea fi utilizate pentru a optimiza diferite procese. La multe cursuri pe care le veți susține la facultatea noastră, va fi nevoie să dezvoltați diferite aplicații software, precum aplicații web, care să respecte diferite cerințe, printre care și integrarea mai multor tehnologii pentru a obține un produs asemănător cu ceea ce găsim în piața de software astăzi.

{{< /imageRowRight >}}

{{< imageRowLeft "/img/3.svg" >}}
Totuși, dacă sunteți interesați de partea de hardware și embedded, din anul 2 aveți posibilitatea de a vă înscrie la [cursul de robotică](https://www.facebook.com/unibuc.robotics/), unde, în primul semestru, veți face diferiți roboți, folosind plăcuțe Arduino. La finalul semestrului, în holul facultății, se strâng toți studenții cu [proiectele](https://www.facebook.com/pg/unibuc.robotics/photos/?tab=album&album_id=2722048637831687&ref=page_internal) pe care le-au realizat și urmează să fie notați de profesorul de curs și profesorii de laborator. În al doilea semestru, puteți continua cursul dacă doriți și se va merge pe partea de IoT (Internet of Things), aici având și mai multă libertate în ceea ce privește proiectul pe care doriți să îl realizați.

În București, în momentul de față, sunt mai multe companii de software și studenții noștri sunt pregătiți să intre pe piața muncii, luând
în vedere că studiem limbaje de programare și tehnologii care sunt folosite în producție. Indiferent de facultatea pe care o absolviți dintre
cele două, dacă veți lucra pe un post de programator, veți vedea că angajații provin din ambele instituții.
{{< /imageRowLeft>}}

Recomandarea noastră este să vă uitați pe planurile de învățământ ale celor două instituții și să vă gândiți ce vă avantajează cel
mai mult. Planul nostru de învățământ poate fi găsit [aici](https://fmi.unibuc.ro/programe-de-studii/). Vă recomandăm să îl studiați și să ne contactați aici sau pe [pagina noastră de Facebook](https://www.facebook.com/fmi.ub/) pentru a primi informații suplimentare.
{{< /section >}}
