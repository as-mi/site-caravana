---
title: "Admitere"
heading: "Informații despre admitere"
menu: main
weight: 150
---

{{< section `Informații generale` >}}

### *[Admiterea](http://fmi.unibuc.ro/ro/admitere_licenta/examen_admitere_iulie_2020/) constă într-o probă scrisă cu timp de lucru 3 ore.*

- Pentru **DL Matematică** candidatul primeşte 4 subiecte (câte unul din disciplinele: informatică, algebră, analiză matematică, geometrie şi elemente de trigonometrie) din care va trata două la alegere.
- Pentru **DL Informatică** candidatul va trata obligatoriu, subiectul de informatică şi, la alegere, unul dintre cele trei subiecte de matematică propuse (algebră, analiză matematică, geometrie şi elemente de trigonometrie).
- Pentru **DL Calculatoare și Tehnologia Informaţiei** candidatul va rezolva 2 subiecte formate din câte 15 grile fiecare după cum urmează: subiectul de matematică este obligatoriu, iar la alegere se tratează subiectul de informatică sau fizică.
- Pentru **DL Informatică – forma de învăţământ la distanţă / învăţământ cu frecvenţă redusă** concursul constă într-o probă orală.
 
Admiterea la **DL Matematică** şi **DL Informatică** va avea loc în aceeaşi zi, cu aceleaşi subiecte. Candidaţii pot opta la înscriere atât pentru Domeniul de licenţă Matematică cât şi pentru Domeniul de licenţă Informatică, forma de învăţământ cu frecvență. Candidaţii care se vor înscrie la Domeniul de licenţă Informatică vor trata obligatoriu subiectul de informatică şi, la alegere, unul dintre celelalte trei subiecte propuse.

**Media minima de admitere este 5.**

**Media de admitere este formată din:**
  - 80% proba scrisă (Nota la proba scrisă: media notelor celor 2 subiecte tratate)
 - 20% media la examenul de bacalaureat

{{< /section >}}
{{< section `Disciplinele de examen` >}}

- Matematică: clasele IX-XII
- Informatică: clasele IX-XI (neintensiv)
- Fizică: Electricitate, Mecanică, Termodinamică

{{< /section >}}

{{< section `Locuri propuse` >}}
1. DL Matematică: 244
     - 136 locuri la buget
     - 108 locuri la taxa (4000 ron/an)
2. DL Informatică: 297
     - 219 locuri la buget
     - 78 locuri la taxă (4000 ron/an)
     - Învățământ la distanță / Invatamant cu frecventa redusa: 75 locuri (3600 ron/an)
3. DL Calculatoare și Tehnologia Informației: 100
     - 75 locuri la buget
     - 25 locuri la taxa (4400 ron/an)

{{< /section >}}

{{< section `Calendar admitere**` >}}
- 14 iulie 2020 – DL Matematică si DL Informatică
- 15 iulie 2020 – DL Calculatoare și Tehnologia Informației

Pentru DL Informatică – forma de învățământ la distanță / învățământ cu frecvență redusă înscrierile vor avea loc în septembrie

** Pot apărea eventuale modificări datorate situației actuale. Dacă vor apărea, vom actualiza site-ul cât de rapid posibil:)

{{< /section >}}

{{< section `Înscrierea online` >}}

**Anul acesta înscrierile se vor face exclusiv online.**
Pentru a facilita procesul de admitere și pentru a îmbunătăți experiența candidaților, facultatea va dispune de o platformă online pe care vă veți putea înscrie pentru a da admiterea. 

Candidații care au susținut bacalaureatul în sesiunea curentă - 2020 - se pot înscrie online fără diploma sau adeverința de bacalaureat, prin specificarea în aplicația de înscriere a acordului de a le fi preluate rezultatele la bacalaureat din aplicația SIIIR pusă la dispoziție facultăților de către MEN. 

Mai multe detalii despre înscrierea online și despre platforma care va fi folosită vor apărea pe [pagina oficială a facultății](http://fmi.unibuc.ro/ro/admitere_licenta/examen_admitere_iulie_2020/).

{{< /section >}}

{{< section `Dacă am intrat la taxă în primul an, este vreo posibilitate de a trece la buget ulterior?` >}}

Da. Înaintea începerii fiecărui an universitar, se va realiza o reclasificare, unde se va ține cont de rezultatele obținute în anul universitar precedent.

{{< /section >}}

{{< section `Pot să aleg ce subiecte să tratez în timpul examenului?` >}}

Da. În timpul examenului, poți alege să tratezi două din cele 4 subiecte, cu următoarea condiție: dacă optezi pentru domeniul Informatică, va trebui să rezolvi obligatoriu subiectul de info, celălalt fiind la alegere.

{{< /section >}}

{{< section `La subiectele de informatică, cum este recomandat să explicăm programele? În dreptul
liniilor sau după fiecare subpunct?` >}}

Depinde de algoritmii pe care îi folosiți, modul în care ați gândit soluția și modul în care o implementați. Este recomandabil să le scrieți separat, pentru că este mai mult de scris și dacă o faceți direct în cod, va fi mai greu de citit codul. În același timp, explicațiile care se referă la semnificația variabilelor sau a instrucțiunilor mai importante, pe care le folosiți în program, este mai bine să le scrieți direct în cod, sub formă de comentarii, pentru a fi mai ușor de înțeles când se parcurge codul.

{{< /section >}}

{{< section `Care sunt bibliotecile care pot fi folosite la informatică?` >}}

Singurele biblioteci care se pot folosi sunt cele de I/O și cele de bază din C (respectiv echivalentele lor în C++), cum ar fi <math.h> (<cmath>) sau <string.h> (<cstring>).

{{< /section >}}

{{< section `Cum se calculează media de admitere pentru Informatică ID? Există o structură pentru
redactarea scrisorii de intenție?` >}}

Scrisoarea de intenție constă din cca. 70 linii (adică cca. 1½ pagini) și are rolul de a indica membrilor comisiei de examinare motivele pentru care candidatul dorește și este capabil să urmeze cursurile programului de licență pentru care s-a înscris.
Cu alte cuvinte, nu există un tipar pentru această scrisoare de intenție. Prin ea, trebuie să convingi comisia de admitere că îți dorești să urmezi cursurile acestei facultăți și că ești capabil să o faci.

{{< /section >}}

{{< section `Dacă am notă bună, pot primi bursă?` >}}

Da. Primii 15-20% (depinde de la an la an) dintre cei clasați vor primi bursă de merit, în valoare de 735 lei/lună.

{{< /section >}}

{{< section `Care sunt concursurile care se iau în considerare pentru admiterea fără examen?` >}}

Pentru lista completă a concursurilor, poți consulta [acest extras](http://fmi.unibuc.ro/ro/pdf/2019/admitere/licenta/Dreptul_de_inscriere_la_concurs-extras_din_Metodologia_FMI_de_admitere_2019.pdf). Pentru admitere fără susținerea examenului scris, se iau în considerare doar premiile individuale, nu și cele obținute pe echipe.

{{< /section >}}

{{< section `Există un număr limitat de locuri pentru olimpici?` >}}

Numărul de locuri pentru olimpici este limitat doar de numărul total de locuri de la fiecare domeniu.

{{< /section >}}

{{< section `Facultatea îmi asigură cazarea în cămin pe parcursul admiterii? Dacă da, poate sta
cineva cu mine în cameră?` >}}

Da. Cazarea pe timpul admiterii este asigurată de către facultate, având posibilitatea de a sta cu un însoțitor în cameră.

{{< /section >}}

{{< section `Cum se acordă locurile la cămin în anul I?` >}}

Locurile la cămin pentru anul I se acordă în ordinea descrescătoare a mediilor de admitere, în limita disponibilității.

{{< /section >}}

{{< section `Cât este taxa de înscriere?` >}}

 - Primul domeniu → 150 RON
 - Al doilea domeniu → 75 RON
 - Al treilea domeniu → 75 RON

{{< /section >}}

{{< section `Cât trebuie să plătesc dacă am intrat pe locuri cu taxă?` >}}

În primul an, taxa este de 4000 lei pentru domeniile Informatică și Matematică și 4400 lei pentru domeniul CTI.

{{< /section >}}

{{< section `Dacă intru la altă facultate de informatică, mă pot transfera ulterior la Facultatea de
Matematică și Informatică, Unibuc?` >}}

Da, cu mențiunea că va trebui să susții ulterior examenele la care nu este posibilă echivalarea cu materiile pe care le-ai parcurs.

{{< /section >}}

{{< section `Care sunt cerințele pe care trebuie să le îndeplinească studenții din Republica Moldova
pentru a fi admiși la FMI?` >}}

Admiterea românilor de pretutindeni, pe locuri finanțate de statul român (cu sau
fără bursă), se face la nivel de Universitate.

{{< /section >}}
