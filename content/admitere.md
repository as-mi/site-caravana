---
title: "Admitere"
heading: "Informații despre admitere"
menu: main
weight: 100
---

{{< section `Informații generale` >}}

### *Admiterea constă într-o probă scrisă cu timp de lucru 3 ore.*

- Pentru **DL Matematică** candidatul primeşte 4 subiecte (câte unul din disciplinele: informatică, algebră, analiză matematică, geometrie şi elemente de trigonometrie) din care va trata două la alegere.
- Pentru **DL Informatică** candidatul va trata obligatoriu, subiectul de informatică şi, la alegere, unul dintre cele trei subiecte de matematică propuse (algebră, analiză matematică, geometrie şi elemente de trigonometrie).
- Pentru **DL Calculatoare și Tehnologia Informaţiei** candidatul va rezolva 2 subiecte formate din câte 15 grile fiecare după cum urmează: subiectul de matematică este obligatoriu, iar la alegere se tratează subiectul de informatică sau fizică.
- Pentru **DL Informatică – forma de învăţământ la distanţă / învăţământ cu frecvenţă redusă** concursul constă într-o probă orală.
 
Admiterea la **DL Matematică** şi **DL Informatică** va avea loc în aceeaşi zi, cu aceleaşi subiecte. Candidaţii pot opta la înscriere atât pentru Domeniul de licenţă Matematică cât şi pentru Domeniul de licenţă Informatică, forma de învăţământ cu frecvență. Candidaţii care se vor înscrie la Domeniul de licenţă Informatică vor trata, obligatoriu, un subiect de informatică şi, la alegere, unul dintre celelalte trei subiecte propuse.

**Media minima de admitere este 5.**

**Media de admitere este formată din:**
  - 80% proba scrisă (Nota la proba scrisă: media notelor celor 2 subiecte tratate)
 - 20% media la examenul de bacalaureat

{{< /section >}}
{{< section `Disciplinele de examen` >}}

- Matematică: clasele IX-XII
- Informatică: clasele IX-XI (neintensiv)
- Fizică: Electricitate, Mecanică, Termodinamică

{{< /section >}}

{{< section `Locuri propuse` >}}
1. DL Matematică: 244
     - 136 locuri la buget
     - 108 locuri la taxa (4000 ron/an)
2. DL Informatică: 297
     - 219 locuri la buget
     - 78 locuri la taxă (4000 ron/an)
     - Învățământ la distanță / Invatamant cu frecventa redusa: 75 locuri (3600 ron/an)
3. DL Calculatoare și Tehnologia Informației: 100
     - 75 locuri la buget
     - 25 locuri la taxa

{{< /section >}}

{{< section `Calendar admitere**` >}}
- 14 iulie 2020 – DL Matematică si DL Informatică
- 15 iulie 2020 – DL Calculatoare și Tehnologia Informației

Pentru DL Informatică – forma de învățământ la distanță / învățământ cu frecvență redusă înscrierile vor avea loc în septembrie

** Pot apărea eventuale modificări datorate situației actuale. Dacă vor apărea, vom actualiza site-ul cât de rapid posibil:)

{{< /section >}}

{{< section `Înscrierea online` >}}

Pentru a facilita procesul de admitere și pentru a îmbunătăți experiența candidaților, facultatea va dispune de o platformă online pe care vă veți putea înscrie pentru a da admiterea. Dacă alegeți această variantă, nu mai este nevoie să veniți la facultate decât la susținerea probei de concurs și apoi la confirmarea locului (de admis sau în așteptare). În plus, beneficiați de o reducere de 25% din valoarea taxei de înscriere. Cel mai mare avantaj este faptul că astfel evitați cozile care se pot forma la facultate, atât la depunerea actelor cât și la plata taxei. 

Candidații care au susținut bacalaureatul în sesiunea curentă - 2020 - se pot înscrie online fără diploma sau adeverința de bacalaureat, prin specificarea în aplicația de înscriere a acordului de a le fi preluate rezultatele la bacalaureat din aplicația SIIIR pusă la dispoziție facultăților de către MEN. Înscrierea pe baza rezultatelor la bacalaureat descărcate din SIIIR este disponibilă și la facultate, dar doar după publicarea rezultatelor finale în SIIIR de către MEN.

Mai multe diferențe explicate în detaliu dintre înscrierea online și cea la facultate puteți găsi [aici](http://fmi.unibuc.ro/ro/pdf/2019/admitere/licenta/Inscriere_online_vs_inscriere_la_facultate-admitere_2019.pdf)

{{< /section >}}
