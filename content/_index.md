---
title: "Despre FMI"
heading: "Descoperă Facultatea de Matematică și Informatică a Universității din București!"
layout: "single"
menu: main
weight: -200
---

{{< section `Despre Facultatea de Matematică și Informatică` >}}

{{< imageRowRight "/img/univ.svg">}}

Urmașă directă a secției de Matematică a Facultății de Științe, Facultatea de Matematică și Informatică a luat naștere în 1863, fiind una dintre facultățile de prestigiu la nivel național. Ea face parte din una dintre cele 6 facultăți din cadrul Palatului Universității, aflându-se în **zona centrală a Bucureștiului**, în apropierea kilometrului 0, în inima acestuia am putea spune, pe Strada Academiei nr 14, sectorul 1, la 44°26'07.9" latitudine Nordică și 26°05… Da, Centrul Vechi e lângă noi.

Facultatea pune la dispoziție 3 domenii de licență, primele 2 desfășurându-se pe o perioadă de 3 ani, iar ultimul pe 4 ani:
* Informatică
* Matematică (cu cele 3 specializări ale sale: Matematică, Matematică Aplicată și Matematică Informatică)
* Calculatoare și Tehnologia Informației
{{< /imageRowRight >}}


Ce studiezi aici? **Algoritmică, Robotică, Inteligență Artificială, Sisteme de Operare, Baze de Date, Programare Orientată pe Obiecte, Criptografie**. Cu alte cuvinte, ceea ce făcea băiatul din Mr. Robot nu o să ți se mai pară o limbă străină.


Studenții noștri reușesc să își găsească foarte ușor locuri de muncă, spunem "studenții", ci nu "absolvenții", pentru că de multe ori se întâmplă ca aceștia să își găsească primul internship înainte de finalizarea studiilor, unii chiar din timpul anului 1.


Modul de gândire dezvoltat pe parcursul anilor de studiu îi recomandă pe studenți să ocupe poziții cheie nu doar în mediul bancar sau în IT, cât și în cercetarea fundamentală/departamentală, în domenii precum: criptografie, meteorologie, astronomie, mecanică, optimizări.


După absolvire există posibilitatea de a opta pentru continuarea studiilor la Master, atât la noi, cât și la orice altă universitate din țară sau din străinătate.


Totodată, mediul este primitor, încurajând dezvoltarea nu doar pe plan profesional, cât și pe plan personal. Te poți implica oricând în tot felul de **activități studențești**, concursuri, atât naționale cât și internaționale, poți participa la Hackathoane sau olimpiade și, de ce nu, și la petreceri. Dacă îți faci griji că nu te potrivești în acest mediu, că nu o să îți poți face prieteni și că vii singur într-un oraș mare, stai calm, o să te integrezi mult mai ușor decât x-ul ăla de la subiectul 3.


Așa cum ați aflat deja, FMI nu vine de la Fondul Monetar Internațional, ci de la ceea ce reprezintă, pentru mulți dintre studenți, cei mai frumoși ani. Ce trebuie să faci? **Acceptă provocarea** și vino să îți construiești alături de noi viitorul la care visezi.

{{< /section >}}


{{< section `Ce este Caravana?` >}}

Caravana Educațională este proiectul desfășurat de [Asociația Studenților la Matematică și Informatică](https://asmi.ro) care are ca scop prezentarea și informarea elevilor de liceu din țară cu privire la oferta educațională și la oportunitățile pe care le oferă [Facutatea de Matematică și Informatică din cadrul Universității din București](http://fmi.unibuc.ro/).

{{< /section >}}
